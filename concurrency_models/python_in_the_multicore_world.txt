Herb Sutter-এর বিখ্যাত articel "The Free Lunch Is Over: A Fundamental Turn Toward Concurrency in Software"-এ একটি গুরুত্বপূর্ণ
তথ্য দেওয়া হয়েছে। ২০০৫ সালের সেই articel অনুযায়ী, Intel এবং AMD-এর মতো বড় প্রসেসর নির্মাতারা প্রসেসরের clock speed বা সিঙ্গেল-কোর performance
বাড়ানোর প্রথাগত পদ্ধতিতে সীমাবদ্ধতার মুখে পড়েছিল। এর ফলে তারা hyper-threading এবং multicore আর্কিটেকচারের দিকে মনোনিবেশ করতে বাধ্য হয়।

আগে সফটওয়্যার ডেভেলপারদের কোনো অতিরিক্ত পরিশ্রম ছাড়াই সফটওয়্যারের গতি নিজে থেকেই বেড়ে যেত, কারণ প্রতি বছর CPU-এর clock speed এবং ইন্টারনাল
অপ্টিমাইজেশন বৃদ্ধি পেত। Herb Sutter এটিকে "free lunch" বলে অভিহিত করেছেন। কিন্তু ২০০৪ সালের পর থেকে এই প্রবণতা থমকে যায়। এখন পারফরম্যান্সের
উল্লেখযোগ্য উন্নতি ঘটাতে হলে কোডকে অবশ্যই এমনভাবে write করতে হবে যেন তা multi-core বা hyper-threading সুবিধা ব্যবহার করতে পারে। অর্থাৎ কোডকে
concurrently কাজ করার উপযোগী হতে হবে।

পাইথনের যাত্রা শুরু হয়েছিল ১৯৯০-এর দশকের শুরুতে। সেই সময়ে super-computer ছাড়া multicore CPU নিয়ে কোনো আলোচনা ছিল না। তখন প্রতিটি CPU-তে
কেবল একটি কোর থাকত এবং সেই কোরটিই সময়ের সাথে দ্রুততর হতো। সেই পরিস্থিতিতে পাইথনে GIL (Global Interpreter Lock) যুক্ত করার সিদ্ধান্তটি ছিল
অত্যন্ত যুক্তিযুক্ত।

GIL ব্যবহারের ফলে দুটি বড় সুবিধা পাওয়া গিয়েছিল:
- এটি single-core সিস্টেমে ইন্টারপ্রিটারকে দ্রুততর রাখে।
- পাইথনের internal implementation অনেক সহজ হয়।
- Python/C API-এর মাধ্যমে extension তৈরি করা সহজ হয়।

পাইথনের জনপ্রিয়তার অন্যতম বড় কারণ হলো এর Advanced library এবং extension। C বা Fortran-এ লেখা একটি function পাইথনের সমতুল্য কোডের চেয়ে
শতগুণ বেশি দ্রুত হতে পারে। এই extension গুলো তৈরি করার সময় ডেভেলপারদের GIL নিয়ে খুব একটা চিন্তা করতে হয় না। অনেক ক্ষেত্রে মাল্টিকোর সুবিধার জন্য
GIL রিলিজ করার বাড়তি জটিলতা নেওয়ারও প্রয়োজন পড়ে না। এই সহজলভ্য এক্সটেনশনগুলোই পাইথনকে আজকের অবস্থানে নিয়ে এসেছে।

CPython-এর কিছু সীমাবদ্ধতা এবং GIL থাকা সত্ত্বেও পাইথন বর্তমানে concurrent বা parallel এক্সিকিউশনের প্রয়োজন হয় এমন অ্যাপ্লিকেশনগুলোতেও সফলভাবে
ব্যবহৃত হচ্ছে। আধুনিক লাইব্রেরি এবং স্মার্ট সফটওয়্যার আর্কিটেকচার ব্যবহার করে CPython-এর এই সীমাবদ্ধতাগুলো কাটিয়ে ওঠা সম্ভব হয়েছে।

বর্তমানে ২০২৬ সালেও system Administration, Data Science এবং Server-side Application ডেভেলপমেন্টের মতো Distributed Computing এবং
multicore বিশ্বে পাইথন অত্যন্ত শক্তিশালীভাবে টিকে আছে।
